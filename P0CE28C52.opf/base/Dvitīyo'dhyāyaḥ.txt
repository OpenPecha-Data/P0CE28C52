vyatirekabhāvādinirṇayaḥdvitīyo'dhyāyaḥprasaṃgaviparyayarahasyaṃ.....pūrvaparyavasthi (ta).....vipakṣādakṣaṇikā
vyāyāvṛttaṃ prāptaṃ varṇanam| adhikaśca tatrāśrayahetudṛṣṭāntasi

ddhau-pramāṇābhāvaḥ, avastuni pramāṇābhāvavṛtteḥ, pramāṇa pravṛttāvalīkatvānupapatteḥ| evaṃ
tarhi avyavahāre svavacanavirodha iti cet-tat kiṃ svavacanavirodhenateṣupramāṇamupadarśi-

-taṃ bhavet vyavahāraniṣedhavyavahāropi khaṇḍitaḥ syāt| aprāmāṇiko vyavahāro'vaśyaṃ svīkarttavya
iti vā bhavet|nādyaḥ-nahi virodhasahasreṇāpi sthire tasyakramādivira-

-he vā śaśaśṛṅge vā pratyakṣaṃ anumānaṃ vā upadarśayituṃ śakyaṃ tathātve vā kṛtaṃ bhautakalahena|
dvitīyastu iṣyata eva pramāṇikaiḥ| avacanameva tarhi prāptaṃ kiṃ kurmo yatra vaca-

-naṃ sarvathaivānupannaṃ tatrāvacanameva śreyaḥ, tvamapi paribhāvaya tāvat| niṣprāmāṇike'rthe
mūkavāvadūkayoḥ kataraḥ śreyān pramāṇika iti|evaṃ viduṣāpi bhavatā na mūkībhūya

sthitaṃ apitu vyavahāraḥ pratiṣiddha evāsatīti cet satyaṃ-yathā aprāmāṇikaḥ svavacanaviruddho'rtho
mā prasāṅkṣīditi manyamānena tvayi yo'prāmāṇika-

-evāsati vyavahāraḥ svīkṛtastathāsmābhirapi pramāṇacintāyā aprāmāṇiko vyavahāro mā prasāṅkṣīditi
manyamānairaprāmāṇika eva svavacanavi-

-rodhaḥ svīkriyate| yadi tūbhayatrāpi bhavānsamānadṛṣṭiḥ syādasmābhirapi tadā na kiñciducyata
iti|” tṛtīye tvapramāṇikaścāpyavaśyasvīkartavyaśceti kasyeyamājñā iti bhavāneva

praṣṭavyaḥ| vyavahārasya sudṛḍhanirūḍhatvāditi cet-aprāmāṇikaśca dṛḍhanirūḍhaśceti vyāghātaḥ|
kathañcidapi vyavasthitatvāditi cet-aprāmāṇika

ścennakathañcidapi vyavatiṣṭhate-prāmāṇikādivattadevocyatāmitivāde vyavasthā| ekameva jalpavitaṇḍayostu
pramāṇapraśnamātravyavasyate svavacanavyāghātaḥ| tatra

pramāṇenottaramaśakyam ca, apramāṇena tūttare svavacanenaiva bhaṅgaḥ, madukteṣu praśnādiṣu pramāṇaṃ
nāstīti svayameva svīkārāt anuttare tu aprati bhaiveti| yadi ca vyavahārasvīkāre virodhaparihāraḥ
syāt asau svīkriyetāpi na tvevaṃ-na khalu sakalavyavahārābhājanañca tanniṣedhabhājanaṃ
veti parasparamavirodhi(tam

cet) iti pareṇoktaṃ tadetatsakalamasaṅgatam-svavāgvādhābodhanayā hi vyāpakānupalambhāśrayādyasiddhimudbhāvayato'doṣodbhāvanaṃ
nāma nigrahasthānaṃ utthāpyate|

kathamiti cet-ucyate|āśrayadṛṣṭāntādau pramāṇābhāva iti sādhyamadhyavasitam| avastuni pramāṇāpravṛtteriti
heturāveditaḥ| pramāṇapravṛttāvalīkatvānupa

patteriti svābhiprāyeṇa upapattiḥ pratipāditā tathā cāśraye'vaṣṭambhakapratipanne pramāṇena
pramāṇāpravṛttilakṣaṇadharmasya dharmidharmmatvāvarodhe ca niṣpa-

-nne kathaṃ nāśrayādyasiddhibodhaḥ|atha nāstyeva asiddhyādidoṣa parapramāṇasyāpyasiddhayā sādhanādau
na sannidhānaṃ labdhavyamityāpātam| tathā ca tatpramā

ṇamevāpavādadaridratvāt| tataśca yattvayādūṣaṇamuktaṃ tatra dūṣaṇamiti adoṣodbhāvanaṃ nāma nigrahasthānamatastayorekataravādinirākaraṇāntā
paryavasāna

mānītaivakatheti kiṃ paraṃ nirarthakavikalpatrayeṇa bhavitavyam| tathā hi kiṃ pramāṇamupadarśitaṃ
bhavediti pramāṇamevāpadarśitaṃ nirdoṣatā visphuraṇāt svasādhanasya paroktāva-

-dyasya svavacanavicalanā bhrāntatvāt| avyavahārapratiṣedhavyavahārakhaṇḍanāpi svavāgbādhitavyavahārapratiṣedhasannidhānāyakā
vastudharmmidharmasya ca pramāṇatvāt prativādinaḥ na

ca vyavahāraniṣedhavyavahāraheturapahastito haste’nyastaśca vyavahārapratiṣedhavyavahāra iti
hṛdayaṅgamaṃ janaṅgamasyāpi vyāpakānupalambhena vyāpyābhāvavyavahāraṃ vyavahārataḥ sudūramapakṛṣṭaprāmāṇikavyavahārāvaśyamaṅgīkaraṇam|yatpunaruktaṃ
nahi virodhasahastreṇāpītyādi tadapi
svavacanavirodhānuruddhamavadhāryam| nitye'vastuni pramāṇamupadarśayitu-

maśakyaṃ pratyakṣamanumānamiti kiṃ tvayā pratipannaṃ apratipannaṃ vā| pratipattirapi kiṃ pramāṇena
apramāṇena vā| pramāṇena pratipatrau svavacanavyāghātaḥ| apramāṇena tu pratipattiraprāmā

ṇikasyaiveti mahatī vikṛtiḥ| na cāyaṃ bhautakalaha pramāṇasyavyāpakānupalambhasyaṃ darśitatvāt|
dvitīyastviṣyata iti cāntarbhūtvā bhāsate janaḥ prāmāṇikaśceti avastuni vyavahāra-

-pratiṣedhavyavahārakhaṇḍanā kutaścetibruvantaḥ eva viśiṣṭa viṣayavyavahārapratiṣedhavyavahārakhaṇḍenāśabdenaiva
tadviṣayapramāṇāpravṛtyā tadviṣayatvamuktasādhyasya duḥsamādhānam| avastuni

vyavahārapratiṣedhavyavahārakhaṇḍanāśabdavācyavyavahārapratiṣedhavyavahārapratiṣedhasamādhāne
vā svavāgbādhā sannidhānaṃ āpadyante| prakṛtavādanidhanāvadyakaramiti kṛtārtho'nu-

-palambhavādī niyatavyastatvāt prativādinaḥ| ‘kiṃ kumo yatra vacanaṃ sarvathaivetyādi’ yaduktaṃ
tadapi svavacanaviruddhamanuruddhamanubaddhaṃ anupravartate| etadbhayādabhagatau vā kiñcidapratibhā-

-vānubhāskaraprabhāvānābhibhavabhūmirmavyasthāpīti nitarāṃ nistīrṇavyasanāntarovādī| tathāhi
vyāpakānupalambhe punaḥ samutthāpyante prativādinī dūṣaṇā duṣkare'bhāṣaṇabhāvabhājibhūte
parāja-

-yabhūmirapratibhābhāvataḥ prabhevabhāsvataḥsādhujananiveśitaṃ sādhanaṃ prasādhanamevodyotayatīti
labdha eva kathāvadhiḥ|svavāgābādhato vimyat vibhyacca pratibhākṣayāt|abruvan avibruvan

vāpi vādī bhavati bhartsitaḥ||yatpunaḥ svabhāṣābhaṅgibhirasaṅgatābhiraṅgīkaroti vyavahāraṃ na
coktāvadyaṃ śrutisabhyaḥ praspandaṃ girāmityudbhaṇati| satyaṃ yathā'prāmāṇikaḥ svavacanavi

ruddho'rtha’ ityādi tadapi śūnyasaṃśanaṃ praṃsanāpātram| svavacanaviraudhaviruddhatayaiva nātiprasakto
vyavahārapratiṣedhavyavahāraḥ na punaḥ sa tathābhūto mā bhūdityayaṃ vyavahāro'smākamanumataḥ
kintarhi tadvyāpakavirahāt vyāpyaviraho vibhāgataḥ pramāṇānugataśca vyāpyavyāpakabhāvasvapramāṇasiddhatvāt
tadvirahitasya cāvastusato dharmmiṇaḥ pratipannatvāt

asato'tyadhikaraṇādivivakṣārūḍhakārakakalāsaṃkrāntakalevaratvātkathamaparathā sthūlaskhalitasvavacanabādhāvāruddhā
vṛthānyāyavinmānino naiyāyikāḥ svavacanabādhehi svavacanaṃpramāṇaṃ
bādhakaṃ ḍhaukitam| ataḥ kathamayamaprāmāṇikaḥ kathita iti ślathaya śūnyagranthigranthanārthitvam|
tathā ca aprāmāṇikaḥ svavacanabādho'bhyupagamyayamānopi tvayā svavāgbādhatvaṃ na
jahāti nānumānaṃ pramāṇamiti-

-vit yadi tvabhyupagamādevādoṣatvamevamanyatrāpi astu avastuviṣaye'siddhatvamabhyu pagacchāma
iti vayamapi vadiṣyāmaḥ utpattyāpi jalpavitaṇḍe'pi kathyata iti tatpakṣāpekṣayā

vivakṣitodoṣaḥ kṣipyate|pakṣādiṣupramāṇapraśnamātrapravṛttasyetyādi,pramāṇaṃ pṛcchatā tena jalpakena
jayātmanā|avastvācārasamārabdhaṃ pṛṣṭaṃ tacca na siddhyati||vikalpena tu tatsiddhau

praśnapraṇayaṇe kṛte|kṛtāvakāśo hetuḥsyāt maulaḥ sādhuḥ vijṛmbhitaḥ||avastudharmī kutaḥ pramāṇāt
prasiddhamiti bruvanneva avastudharminiṣṭhapramāṇapraśnaḥ tadasiddhau pramāṇataḥ

prāptānavakāśaḥ kāśatalalavaladhīyāniti kathaṃ na svavacanapratihataḥ| tathāhi viśeṣaviṣayapramāṇapraśnāt
viśeṣaḥ siddhaḥ tadasiddhau tadviṣayavimarśāyogāt| siddhyabhyupagamevā ye-

-naiva vacasā paramacarodhvamadhurastenaiva svapakṣaṃ kṣiṇotīti kṣīṇaḥ kathaṃjalpavitaṇḍayorapi
svavacanavyādhātaḥ| tadevaṃ bauddhena vyāpakānupalamme vyāpyābhāvārthamupanyaste kasyā-

mapi svavāgjarjarit jayo jāyate| na bhāṣate cet apratibhāṃ bhūribhūmimābhajatīti kṛtaṃ kāyavratena
sabinaiva nyāyena avastvapi dharmisvānurūpadha-

-rmāpekṣayā svānurūpanirūpaṇaniṣṭhitaniḥ śeṣanijadharmaviṣaya iti abhyupagamyatām| ayaṃ sabhyāḥ
tathāhi jīvati śarīre kṣetrajña saṃjñā upameyameyajñāpanāṅga prāmāṇadimatvaṃ nyastam|
kevalavyatirekakīrtitavikramaḥ śrāvaṇatvasamaṃ mābhūditi sapakṣe tara syādeva vyāvṛttamiti
varṇanīyatāsapakṣe

-satvamasyāpadyateti mṛṣodyaṃ vidyoteta| kevalavyatirekatvamasyeti pramuṣitamanḥparitoṣatayā
sapakṣasyāvidyamānatvāt| tasminnasya sattvamaśastamupanyastamapahastanīyamitice-

-tayamānaḥ|kiṃ sadbhāva bhaṃgenāsadbhūte prāṇādimattvasya sapakṣe sadbhāvavipakṣaṃ lakṣayati
na cettarhi sadbhāvāsadbhāvaniṣedhavyavahāropi niṣedhavyavahāra eveti nivṛttiḥ kiṃ niṣidhyate|
prā-

-ṇādimattvaṃ sapakṣasya vidyamānattvāt| na nivṛttamapādānatvasyābhāvāditi| sa eṣa vyavahāro
naiyāyikasya vyatirekihetupratihatipratyūhananidāno dīpyate| na bauddhaprārabdhavirodhānurodhā-

-danubaddha iti bhaṇa guṇamayamanoharanītiṃ pramāṇapraharaṇasya kāñcit| yayā sapakṣo vikṣobhitavipakṣaprasaraḥ
prekṣyairūpalakṣyate siddhadharmitayā tadāśritaścāyamavidyamā-

nattvaṃ nāma pakṣadharmatādhyastaṃ syāt| syāccāsyāpyanvayādyanuśaraṇamaṇīyasā'pyaṃśitvaramaṇīyaṃ
yadavidyamānaṃ na tacchaktisamākhyātakāranibandhanasuvarṇādipadaprāsāda-

dhavaladakṣam, tadyathāntarikṣabalakṣajalajajālam| akālajaladharadhīradhvānaṃ nedānīṃ vyāyanītinipuṇaprasādhyamārabdhaprameyabodhopāyamanapāyamāpadeṣā'bhāvaprameyadarśamu-

-tkarṣitaroṣā parāpatati| asmādavismayaveśmāpraviśya praguṇopāyaṃ mānapratipīpadaḥ prasādhakaṃ
pramāṇamabhāvaprameyasya vikalpamanalpābhāvavyavahāraparibhāvitasāma-

rthyamanarthakakadarthanaṃ kathākathācchādanena kiṃ tarayati prastutavyatirekakramam|yātānayāto
mārgo'yaṃ hetukānāmanekadhā|sudhāmohavyapohena dehāsyeha samīkṣatā|īrṣyāro-

ṣakathāpakṣe prekṣaprākṣālanakṣamaḥ|kṣaṇakṣapyatvasatpakṣe vipakṣastveṣa lakṣyatām||evaṃ prameyatvamapi
sakalakālakalāpavyāpisvabhāvaṃ śāśvatatvamanusaṃdhāya (sādhya sā) dhanau dharmiṇi
kevalānvayamanumanyamānaṃ amunā (nyāyena) nā (na) yena nirvvahati|nanu cādhunā pi na dhunāti
vākyaṃ svaparaparāmarśasāmyamasapakṣanyāyasya nyāse viśeṣaṇaṃ manasi ha prāptakālamavā

lasya pramāṇavyāpārasparśanena tatra kama bhāṇīt guṇīguṇaḥ bahubādhāvidhopi tarkopaniṣadanavadyavidyācāryakīrti(dharmakīrti)
kīrtipramāṇavyāpāraparipālanamiha nidānaṃ mudaḥ prāmāṇikam

asti ca abhāvavibhāvanāvibhuḥ prabhutapramāṇavyāpāraḥ pīrasphuṭā pi paṭubhirapi nāraṭitaḥ pratyarthijanābhyarthanayā
niḥpramathanaṃ kathyate|rūpābhāvādabhāvasya śabdorūpābhidhāyinaḥ|

na śakyā eva siddhāste vyavacchedasya vācakāḥ||abhāvapramāṇavedyo'bhāva iti bhaṭṭabhāvamabhibhūya
viśeṣaṇaviśeṣyabhāvabhāvasannikṛṣṭābhāvamakṣajapratyaya-

-pratyājyaṃ taccāsyākṣapā damatam| tatparicchinatti tato'nyadvyavacchinatti tṛtīyaprakārābhāvañca
sūcayatītyekapramāṇavyāpāra eṣa iti narasiṃha siṃhāsanārūḍha prau-

- ḍhaprāmāṇikacakracūḍāmaṇivacanaratnaṃ yatsataḥ śrūyatām|atra hi prasaṅgaviparyayanirvāheṇa
pūrvāparāvasthayorvyavasthāpito vastubhedaḥ sa evānityatā śabdavācyatā

tathā ca svabhāvādavasthyamanityatāṃ vrūma iti vacanam| sa cāntaraṃ prāgabhāvaṃ pradhvaṃsaṃ
ca sāmākhyāto vastubhedaḥ prasiddhyati yena pramāṇena kṣaṇaparyavasānabhajanabhāvena kṣaṇa-

-bhaṅgabhāṣayā bhaṇitaḥ tenaiva tadviparītamapi nityatvamakṣaṇikatvaṃ ca siddhipaddhatimadhyārūḍhaṃ
jāyate| tasya paricchidyamānādanarthāntaratve tattvena vilokane syādata-

-tve tataḥ pṛthagavasthānavyavasthānamamunaiva pramāṇena paricchindatā tṛtīyaprakārāpakāraśca
kalitaḥ| tatpunaḥ pramāṇamācāryapādairdarśitam| antyakṣaṇadarśināṃ niścayāditi pratyakṣam|
tathā-kvacittadaparijñānaṃ sadṛśāparasaṃbhavāt|bhrānterapaśyato bhedaṃ māyāgolakabhedavat||tathā
hyaliṅgamābālamasaṃśliṣṭottarodayam|paśyan paricchinattyeva dīpādināśinaṃ janaḥ||tathā
sarva hi pradeśamarthāntaraṃ adhvānaviviktamupalabdhavataḥ sa yena yena asāreṇa tadasāraṇatāṃ
tato bhedamabhilapantī smṛtirūtpannā pratyakṣabalenetyā-

-dinā tatra tatra saśūnyaṃ vacaḥ tadihāpi nityatvamanityatāgrāhipramāṇena svapremayādvahirbhāvabhāgismaraṇajanadvāreṇa
ātmavyāpāraṃ vyavahāratathatā'vatāritaniścayaṃ vipaścitaḥ pa-

ritaḥ paritoṣayato yathā salilaṃ salilajasya nidānamadīnamānasena pramāṇasanāthena sthāpayitvā
salilasarojabījasvabhāvamabibhrato'bhūto na bhrājate bhāvato bhāvo bārijanye

-ti kāraṇābhāvena kāryamasaditi pratipipādayiṣā paravaśasyākāśadeśe pi ya śabdaprayogo rogamiva
bhāvamaspṛśan abhāvābhidhāyī nāśaṅakya eva sadbhāvavibhāvakṛt-

-na cāpramāṇapūrvakaḥ svayamapramāṇamapi smaraṇasamarthitapadārthasārthavadayamapipramāṇapraṇīta
evāṅgīkaraṇīyaḥ| tathā suprasūtaḥ svannarūnna-

-tanītinimnenāmnoto yenaiva mānena manasvinā satā tenaiva bandhyāsūnuśabdo viniveśitaḥ nāśaṃkā
taṅkena tarkate bhāvacanopamiti balābalambīvyavahā-

-ro'mbudasaṃvṛtadigantare vā pi pramāṇayitavyo nāmānyathā prasthānaṃ paripanthividhirūpeṇa tu
pramāṇapraṇayānusaraṇakāraṇako'yamakāṇḍacaṇḍaḥ kolāhalo

lokālokamākramatīti kimatra kurmaḥ|tadeva,nityaṃ nāsti na vā pratītiviṣayaṃ tenāśrayāsiddhatā,hetoḥ
svānubhavasya cākṣatirataḥ kṣiptaḥ svapakṣo'pi ca|śūnyaṃ ca dvitayena sidhyati na
vā

sattāpi sattā yathā,no nityena virodhasiddhirasatā śakyā kramāderapi||iti doṣa saṃgrahaḥ|atrāmī
evaṃ paryananujyante,dharmasya kasyacidavastuni mānasiddhā,bādhā vidhivyavahṛtiḥ kimihāsti
no vā|kvāpyasti cetkathamiyanti na dūṣaṇāni,nāstyeva cet svavacanapratirodhasiddhiḥ||tasmādvaidharmyadṛṣṭānte
neṣṭo-

'vaśyamihāśrayaḥ|tadabhāve ca tanneti vacanādapi tadgatiḥ||tattu anādi vāsanodbhutavikalpapariniṣṭhataḥ|śabdārthastrividho
dharmī bhāvābhāvobhayāśrayaḥtasminbhāvā

nupādāne sādhye 'syānupalambhanam||tathā heturna tasyaivābhāvaḥ śabdaprayogataḥasaṃkhyāto hi
viṣayaḥ sarvabhāvadharmmanivṛttīnāṃ vyavahārāyābhāvānurūpadharmavi-

-dhīnāṃ sarvopāravyāvirahalakṣaṇābhāvo bhāvayitavyo yathoktaprakramaprasādhitasamastapramāṇavyāpāratayā
pramāṇikajanasamāśvāsaviśvambharābhūtaḥ tathā

na sapakṣo'sapakṣaḥ tato'nyastadviruddhastadabhāvaścetyapi paramasutarāmanayā rītyāgatamānuṣaṅgikam|
prastute punarupadiśāmaḥ|yadi ca vyāvahārasvīkāre virodho parihāraḥ syāt (asau svīkriyetāpi,
na tvevam), na khalu sakalavyavahārābhājanañca tanniṣedhavyavahārabhājanañceti
vacanaṃ parasparamavirodhīti,-yaduktaṃ tadvālenāpi durabhila

pam| abhāvo hi dharmī svānurūpapramāṇavyāpārānusārī syātte pratyayapratiṣṭhāpitaḥ svasminnasaṃbhāvinā
ca bhāvadharmeṇa vimuhyamāno vyāpakānupalambhena sambhā-

vitaḥ| tatkimucyate na khalu sakalavyavahārābhājanañcetyādi avastuno'vastusamucitadharmavidhivyavahāragocaratayāpīṣyata
eveti nābhyupagaṇa eva do-

-ṣāyeti śeṣa prabandho'pi niḥsāratayā'dambhārambhāstambhasambhāvanāṃ bibharti| bandhyāsutaśabdena
ca svabhāva evocyate ityuktam| tatastadanubandhane prabandho bandhya

tvaṃ pratisaṃvidhātavyam| yatpunaruktam kiṃ vaktṛttvavivaktasyāvastuno niyameno pālambhāt| āhosvidvastu
tadviviktasyā-(vaktṛtvasya)-nupalambhāditi tadapi pātayitvā vasuṃtata vadanātītamitivat
bhautavacanasvarucigocaraḥ| carācaravipaścitāmiti ciraṃ cintanīyaṃ cetanena| tathāhi
niyatarūpāt bhavabhāvitabhāvābhāvavidhipratiṣedhavikalpapramāṇavyā

pāraparicayādyathā paryanvasitaṃ tathā sthāpitameva prāgiti susthatā bhāvataiva stheyā| tasmāt
pramāṇameva sīmā viṃdhipratiṣedhāvyavasāyaniyamasyetyupasaṃhāro bhāva-

-tkaḥ sarvasmai svadate nirvyūḍhaśca yaḥ punarvikalpamātramādāya asatkhyātiranyathākhyāti ritivā
vicāraprakrama vaso'pi na prakṛtānurūpaḥ niyatānubhavo hi vika-

lpānāṃ pravartayitā|sukhaduḥkhādibhedaśca teṣāmeva viśeṣataḥ|tasyā eva yathābuddhermāndyapāṭavasaṃśrayāḥ||iti
nyayādavidyānubhavavāsanāsanāthavikalpajālama

nāhatamūlamiti| na ca tāvataiva vāsanāta eva nikhilalīlādijananamastviti svasthaṃ manaso vacanamucitam,
jñānajo jñānahetuśca vāsaneti, arthajo

'rthahetuścetyupalakṣaṇāt kinnākhyāyate| atha prasādhakapramāṇasambhavādityuttaramatrāpi samānam|
pramāṇastu na pañjaritabhāvāvikalpajāla-

-manalasāḥ paśyantaḥ śabdayoniḥ vikalpo vikalpayoniśca śabda iti saṃketavyavahārakālamilitānāvilavikalpajāladurjaṭitavidhipratiṣedhavaddhacakṣubandhutvā

sta (tta) tvānusāriṇaḥ sarve parinirvṛtāḥ kimaparaṃ parāmarśaprasaraste taniṣyati|eka pratyavamarśākhye
jñāne ekatra hi sthitaḥ||prapattā tadataddhetūrthān vibhajate svayam

tadbuddhivartino bhāvān bhāto hetutayā dhiyaḥ||aheturūpavikalānekarūpāniva svayam|bhedena prati
pyetetyuktirbhede niyujyate||iti sakala puroktāvadya pra-

-cchādanapūrvaikasaṅketakaraṇanyāyaḥ| ekapratyavamūlajanananidānamapi darśitaḥ|eka pratyavamarśārthajñānādyekārthasādhane|bhede'pi
niyatāḥ kecit svabhāvenendriyādivat||ityetena pratisandhānamapi
sabāhyābhyantarabhāvayoratadvyāvṛttaikārthakriyākāritvalakṣaṇaikatvaviṣayaṃ tadevaṃ
bandhyāsutaśabdenātyantābhāva ucyate|

tatproktanyāyasamānatvāt|śiraso'vayavā nimnā vṛddhikāṭhinyavarjitāḥ|śaśaśṛṃgādirūpeṇa so'tyantābhāva
iṣyate||tadvadidamapi vaditavyam-vandhyāyā udaraṃ nimnaṃ vṛddhi-

-kāṭhinyavarjitam|vandhyāsutādirūpeṇa so'tyantābhāva ucyate||yādṛśyabhāvavādena tādṛśīvāsanāvaśāt|buddhirutpadyate
tatra nānyo'syāpratītatā||yādṛśī śemuṣī paramā

rthastadabhāvavāde tādṛśī cedākāraviśeṣaśālinī, avidyānubhavavāsanāvāde tadā svasvabhāvamadhyamagnatayā
parasparaparicayacyuticarcāṃ cārūccāryate| pratiniyatatvārū-

-patvādeva cābhāvākāra niścayasya vyavahārāṅgatā| yathā saṃsāraḥ tathā na tadabhāvalakṣaṇo mokṣaḥ
praṇidhātā sātānubhavanabhavanamiti bhavyavyavahāriṇāṃ pa-

-ddhatiranurudhyatām|yaccoktam-ghaṭastāvatsvābhāvavirahasvabhāvaḥ pramāṇasiddhatādrūpyeṇa kadācidapyanupalambhāt|
etāvataiva tadabhāvo'pi ghātaviraharūpaḥ siddha iti

ceta na ghaṭābhāvasya tadabhāvavirahasvabhāvatvānabhyupagamāt| na cānyasvabhāvepramāṇagocare
tadanyopi siddhaḥ syādatiprasaṅgāt| evaṃ bhūtāveva ghaṭatadabhāvau

yadekasya paricchittirevāparasya vyavacchittiriticeta| na cānyasya svabhāve ghaṭavat ghaṭābhāvasyāpi
prāmāṇikatvānabhyupagame svabhāvādanavakāśāt pramāṇasiddhevahi

svābhāvāvalambanaṃ na tu svabhāvavādāvalambane naiva vastusthitiriti bhavatāmevāyaṃ tatra tatra
jayadundubhiriti tadapi bhagnagrahavādimukhasukhavādanaṃ bhavato na te svabhāvālambanamavalambanavāsināpyetatkṛtam
ghaṭaḥ paricchetavyo na vā ādye sāvadharaṇo'nyathā vā, ghaṭa
evāyaṃ nānyathā sthāpanīya iti cetparicchedaḥ tarhi karṣita eva pramāṇadvayāvegaḥ

atha na tathā tathāpi ghaṭaḥ paricchinno paṭa iti tadarthī nopasarpyedantikamasya na kim| taduktaṃ
na hyayamanalaṃ paśyan analameva paśyati| iti kathaṃ yena salilārthī tatra na pravartete
tyādi| tasmātprati-

-niyatapadārthānubhava evānvayavyatirekakalpanasya bījamityucyate| na tu svabhāvālambanavyavadhibodhānurodhaḥ|ekopalambhānubhavādidaṃ
nopalabhe iti|buddherupalabhe veti

kalpikāyāḥ samudbhavaḥ||eṣaiva tatra sāmagrī yadutaikopalambhanāt|anyayavyatirekābhyāṃ vikalpayugalaṃ
bhavet||dṛṣṭatvādevameveti niḥśaṃkita samādhayaḥ|paroktivitathālāpairna

śakyante'pabādhitum||ghaṭavadabhāve'pi svena rūpeṇa vidhirnāstīti bhaṇito nābhāvaḥ syādapi tu
parasparābhāvavān| bhāva eveti| bhāva parasparābhāvabhaṅgaṃ vā bhavati vi-

śvambharāsambhāvye veti| bhavata eva dṛṣṭyā niṣṭaṅikatamidamanumatamasmākam| yādṛśastu parasparapratiṣedhasvabhāvastādṛśo
bhāvagrāhiṇaiṣa bhāvaṃ niyamavantaṃ bhāvayatā

pratīta eveti kimatra chadmaneti bhaṇāmaḥ kalpanānirṇītameva trairūpyamityapi pāpīyaḥ vyāptyādau
tṛtīyaprakārābhāvavirodhasādhakaprasaṅgādeḥ pramāṇasya praṇītatvāt|

na kevalakalpanopālambhatrayamabhyastasabhyanīterjanasya tasmātpramāṇamūlākalpanāpi smaraṇavatsamyagliṅgarūpāṇāṃ
paryāptā| alamaphalamūlākalpanābhistasmātpra-

-māṇopapannarūpacayatvāt sthitametat|‘asanto'kṣaṇikāḥ sarvekramākramavirodhataḥ’|arthakriyāsamarthantu
yat tadeva paramārtha sat|‘artha kriyāsamarthaṃ yat tadatra paramā

rthasat|’yataścārthakriyāsamarthaṃ yat tasmādakṣaṇiko amantaḥ (asammataḥ)| arthakriyāyāṃ kramayaugapadyavirodhāt|
tadevaṃ kramayaugapadyābhāva eva bādhakaṃ pramāṇamupadarśitam vināśasya
svaparahetutvaṃ parikarabandha eva aitenaitadapinirākṛtam|yaduktamanena astu, tarhi dhruvabhāgitvena
vināśasyāhetu katvasiddhekṣaṇabhaṅgaḥ na vikalpānupapatreḥ| taddhi tādātmyaṃ
vā

nirupākhyatvaṃ vā tatkāryatvaṃ vā abhāvatvameveti vā sthitā vikalpā niṣedhyaniṣedhakayorekatvānupapatteḥ|
nādyaḥ-upapattau vā viśvasya vaiśvarūpyānupapatteḥ|nanu kālāntare

'rthakriyāṃ pratyaśaktirevāsya, nāstitā sā ca kālāntare samarthetaratvabhāvatvameveti cet-nanvayameva
kṣaṇabhaṅgaḥ tathā cāsiddhamevāsiddhena sādhayataḥ kaste pratimallaḥ| api ca deśā-

-ntarakālāntarānuṣaṅgiṇyasya nāstitā yadyayameva nūnamanakṣaramidamuktam, ‘yadayameva deśāntarakālantarānuṣaṅgīti|
yadi vā svadeśakālavat kālāntaradeśāntarayorapi nāstitāna-

nuṣaṃge'stitvaprasaṃgaḥ| aśakteḥ kathamastu śakteḥ sattālakṣaṇatvāditi cet-atha ki kālāntarakāryaṃ
prati svakāle'śaktirasattvam| kiṃvā svakāryamapi pratikālāntare'śaktirasatva-

-mādye svakāle'pyasatvaprasaṃgaḥ tadānīmapi tasya tādrūpyāt| kālāntarakāryapratyevametaditi
cet kimayaṃ mantrapāṭhaḥ, nahi yo yatrāśakta sa tadape

kṣayā nāstīti vyavahriyate| na hi rāsabhāpekṣayā dhūmo jagati nāstīti tatkasya hetoḥ| nahyaśaktasya
svarūpaṃ nivartate iti| dvitīye tu kālāntarādhārā śaktiḥ vā nā'śaktiḥ

kathaṃ tadātmikā| tadādhārā cet tadaivāsatvaprasaṃgaḥ ityādi phalavikalakalahalakalākaṭhorakolāhalavilasitam,
hālikasyāpi hāsyaheturūpahāsitaṃ svamahimamaha

-nīyanītinikhilaniṣṭheva akṣikṣaṇakaṇakulinamamandaravispandasundaragirāṃ gīrvāṇagurugarimnāmārcāryāṇāmākarṇya
vartanam| vināśakāraṇavicāraṇāyāṃ tathā

hi-sadasatpakṣabhedena śabdārthānapavādibhiḥ||vastveva cintyate hyatra pratibaddhaḥ phalodayaḥarthakriyāsamarthasya
vicāraiḥ, kiṃ tadarthinām||ṣaṇḍhasya rūpavairūpye kāminyā kiṃ parīkṣayā||sa
hi bhāvo'bhāvovā śabdārthaḥ puruṣārthaṃ yadi kiñciduparuṇaddhi samādadhāti vā yathābhini-

-veśaṃ tattvāt| tadā tadātvasamīhitasampādanāhetutāsabhyūhe samīhamānaḥ samānaḥ tadvastvadhiṣṭhānīkaroti
vitānacakracalanapariśramasya| atrāyaṃ naḥ padārthaḥ

pratibaddha iti tataḥ prastute'pi vastunisvahastasthāpitaṃ nyāyī vihasto vahistokagopālāditaḥ|
ko nāma nyāyanyāsamīdṛśamanalasaḥ samāśrayate| svahetuta eva te nimīlitavinaśvarasvabhāvo
bhāvaḥ pratiniyatakālāyogaphalitaḥ prathamavaṃśaprabhavaprabhāvavanmudgaraguruprahārānehasi
ghaṭakoṭiśakapālapatalamapahāya vilocanavicayenāpi

nirūpayatā vināśanāmno'rthasyāvalokanāt tathā ca|dṛṣṭastāvadayaṃ ghaṭaḥ paripatan dṛṣṭastathā
mudgaro,dṛṣṭākarpaṭasaṃhatiḥ paramato'bhāvo

na dṛṣṭo'paraḥ|tenā'bhāva iti śrutiḥ kva nihitā kiṃ vātra tatkāraṇam,svādhīnā parighasya kevalamiyaṃ
dṛṣṭā kapālāvaliḥ||adṛṣṭameva ca niṣeghakaṃ manamaśanasvabhāvama-

-paraṃ parāmṛśya niṣedhyamapi avyavasāya ghaṭapaṭaparṇavākhyamaparatvena vyavatiṣṭhamānamāha
niṣedhyaniṣedhakayorekatvānupapatteriti| nahi vināśe koṭiśakalaśaka-

pālavalayavyatirekiṇi vināśakahetuprahatajanmani niṣedhakatvasupathaṃ tena vā vighaṭanaṃ ghaṭa-paṭa
parṇavāde.........pratyakṣīkāritaṃ yena tanniṣedhyaṃ tataśca bhedopa-

-labdherlabdhavyo na cānayoraikyaṃ vicārakrurakrakacakartittaṃ yattarhi yuktitulābhalatādikaṃ
sakalalokalocanālocitasvasvabhāvavyavasthitayā'tiparasparasminnānupra-

-viṣṭamiti bheda upapattau viśvasya vaiśvarūpyāpalāpaprasavaprasaṅgaḥ, pramāṇasaṃsargamaṅgīkṛtavataḥḥ
tadviparyaye kathaṃ bādhakaḥsarve bhāvāḥ svabhāvena svasvabhāvavyavasthiteḥ|svabhāvaparabhāvābhyāṃ
yasmādvyāvṛttibhāginaḥ|tasmādyato yatorthānāṃ vyāvṛttistannibandhanāḥjātibhedā
prakalpyante tadviśeṣāvagāhinā||

iti nyāyena svahetoḥ svarūpameva hi parasmāḥ danyarūpamutpattimāsannaṃ ātmānurūpapratibhāsamutpāditasvaparaviṣayaviṣayavidhipratiṣedhasmārtavikalpadvayadarśitavaśaṃ
dala-

-pati dṛḍhadarppamapi samapyaita prasaṅgam| ....yathā śarkarānayāgnivalayarmmanarmmadādikaṃ
hi nihitajanananibaṃdhanādhīnaniveśaveśamaśeṣasya śleṣayati hṛdaye parasparā-

-saṃkīrṇamarṇavāntamātmānamabhāvanāmānamapahastyāpi svarūpapratibhāsaprabhāvāt tadvadidamapi
yadi pratipādayati| pratikālakalama vāptā niḥsaṃ

-saṃsargasaṃsargaḥ svargārgalagovargādikavastusvanidānadattadaśāvadhivibhratāvadhibhāvasvabhāvasambandhaṃ
viparītāsamvandhabhārabhuvaṃbhavantaṃ hanta tadā kā te hāniḥ

śubhaśriyaḥ tadidamāyātamḥ-bhāvaiḥ svabhāvasaṃsiddhā pṛthagātmavthavasthitiḥ|svīkṛtairaparaṃ
pīḍā vādināṃ mahatī hṛdi|vinaśyatīti vināśaḥ kartari bahulaṃ

vacanāt ghañ kṛtvāha tat hetvantarau jananahetusamutpattitaḥ vinaśvaratvaḥ padārthaḥ prajñapyate|
vinaśanaṃ vināśa ityabhisandhāya punarasamarthasamāsaṃ samāveśaya-

-ti| na bhāvo bhavatītyuktamabhāvo bhavatītyapītyādinā kriyāpratiṣedhamātraṃ kriyā iti tathaiva
pramāṇa pravṛtteḥ| astvayaṃ āyuṣmān| bhāvaḥ| dhvaṃsena vidhvastasamastārtha-

-kriyā ityavocadvācaspati sa evānarthanyāyasya nyāyasya vyākhyātā ākhyātavyaḥ kimīdṛśamākhyā
tava āsīt|dhvaṃso vastuvidherbalāt parighavat yadvā yathā śarkarā,bhāvo'sau tadavastha eva
tu na yatkiñcitkarāstasya te||vyāpārāviratistataḥ kṣaṇinaye tattvādavarndhya katham,deśākāravadasya
hetuniyataḥ

kālo'pi yatmānmataḥ||‘pradhvaṃsena vināśajanmanimate tenāpi nāśāntaro-tpāde nāśa parampareti
vibhavedbhāvaḥ kadācinna saḥ|na dhvaṃsādaparā nivṛttiriti

cedanyo'nyanāśaḥ katham,tasmin vastuvilokanāditi na sannāśādṛśaḥ khyāpanāt||‘yadi ca tasminsamati
vastvadarśanāt dhvaṃsākhya vastunibṛttirucyate, tadā-nāśo mudgara

eva vastu śakalānyevāthaveti mitrapādairuktaṃ prasaṅgataḥ vyavahartavyarupāyāstu nivṛtterdeśakālākārādhārā
ca vāriṇānurodho vyavahāraka pratiniya-

tapratibhāsatadviviktārthāntaradarśanākhyānupalambhanaprabhava vikalpātalpaśāyitayā tena tucchasya
kīdṛśaṃ janmetyādi galapallavaprayāsaḥ phale phala

ruhetaḥ|tasmātpracyutimātrakaṃ vyavahṛteḥ pātraṃ prasajyāhvayabhūyo'rthasya virudhyate na tu
janistasyeti ki hetunā|rodhādeva sakṛnna tadvyavahṛtirhetu kṣayānnodayo|rodhastātvika eva
tāttvikamithaḥ svābhāvyabhaṅgasthiteḥtasmādyo ho samagrātmā hetuḥ sa svakāryamupārjayan naśvarabhāvālaṅkṛtamupārjayati
niyatānehaskamasya punarapara

smānnivṛttidharmā svabhāvo na janmahetoriti|nāśanaṃ janayitvānyaṃ sa hetustasya nāśakaḥ|tameva
naśvaraṃ bhāvaṃ janayedyadi kiṃ bhavet||kṣaṇamapyanapekṣatve bhāvo bhāvasya neti cetbhāvo
hi sa tathābhūto'bhāve bhāvastathā katham||tena ‘yasyā sāmagrayā yatkāryaṃ tattadariktānapekṣamiti
sādhanārthaḥ tadirma ko nāma nānumanuta kārya mevatu vināśa iti| kenānurodhena
vyavahartavyaṃ kiṃ tadvirahavatvāt kāryasya| nādyaḥ, sahakāriṣvapi tathā vyavahāraprasakteḥ|
virahasvarūpānirukteścetyā

di| yathā mukhasukhamanabhimatārthamādāya dāridrayādyupetā dṛṣṭabalamiti durmanasthāya tandrāmandirasaṃmadaparispandakandalitamanoharaḥ
manorājyaḥ niyatakālātmanā janma

janmavatpareṇa niveśito bisaprasūnādivaditi darśitaiva nirukti tāṃ punarapya kṣaṇasthitidharmatāṃ
svabhāvaḥ| svahetoreva tathotpatteḥ paśyannapimandabuddhiḥ| saho-

-palambhena sarvadā tadbhāvasaṅgavipralabdho na vyavasyati sadṛśāparāparotpattiḥ| vipralabdho
vā antyakṣaṇadarśanāḥ niścayān| paścādasyānupalabdhyā vā'sthiti

(ra) (pratipatteḥ)| niścayakāla iti| tadā anityatā vyavasthāpyate| kāryotpādanaśakteḥ kāraṇasvabhāvatve'pyadṛṣṭatatkāryakaraṇadarśane
yadi-

....prasiddhatadbhāvasya kāryadarśanāt tatpratipattivat| ityevamativiśadavibhramabhrājisvābhiprāye'pi
yaścaratā pratisapramāṇakaṃ prakaṭite kledamatidīnamudritaṃ

udayanasya pratyāspadaṃ udīkṣate-nahi paṭo jāta ityukte tantavo naṣṭā iti kaścidvyavaharati
paṭasyānatirekāttantṛmātrajanmani ca bhedāgrahādavyavahāra iti cet na tarhi vyava-

-hārābalambanamapi visabhāgasantatau tāvadvyavahārāvalambanamastīti cet naitadevaṃ yadi tantumāleva
paṭanivṛttiḥ| tarhi kathaṃ tathāśrayastadātmako vā paṭaḥ prāk anyaivāsāviti cetanatāvajjā

tikṛtmanyatvamupalabhyate vyaktikṛtaṃ tu nādyāpi siddhayatītyādi yat sphaṭikākṛtasya maṭhasya
hastavitastiparimitabhāgabhāvanātaḥ svaghaṭitasandhi-bandhanaghaṭavighaṭanaprakaṭanapaṭuranyatkaṭakapāṭavopi
sphuṭaṃ sphurati|kvacittadaparijñānaṃ sadṛśāparasambhavāt|bhrānterapaśyato
bhedaṃ māyāgolakabhedavat||tathāhyaliṅgamāvālamasaṃśliṣṭottarodayam|paśyan paricchinattyeva
dīpādināśinaṃ janaḥ||iti niyatabhāvābhāvavyavahāranibandhanapratyakṣādyanulambhasambhavādapi
pragalbhagarvvaḥ pragalbhate, garbhāṃrbha-

-kopi kiṃ punaranyo dhīradhīko'ntyakovidaḥ vyaktikṛtaṃ ca sphaṭikapaṭapaṭalavilokane pratyakṣataḥ
prekṣate prekṣaḥ na khalu sphuṭita eva sphuṭitaḥ eva vā sphuṭito na bha-

-vati iti vyavaharaṇajanyatvavyavaharaṇaṃ tattvavyāvṛttameva hi na tvaṃ etamarthamādāya darśitā
vyāptiranityatayā kṛtakatvasya|sattāmātrānubandhitvānnāśasyānityatā dhvaneḥ||agne na cāntarotpattau
bhavetkāṣṭhasya darśanam|avināśātsa evāsya vināśa iti cetkatham||anyo'nyasya
vināśo'stu kāṣṭhaṃ kasmānna dṛśyate|tatparigrahataścenna tenānāvaraṇaṃ yataḥ||vināśasya vināśirtva
syādutpattestataḥ punaḥkāṣṭhasya darśanaṃ hantṛdhāte caitrāpunarbhavaḥ||yathācāpyevamiti
cet

hanturnāmaraṇatvajataḥananyatve vināśasya syānnāśaḥ kāṣṭhameva tu||tasya sattvādahetutvaṃ nātī'nyo
vidyate gatiḥaheṃtutvepi nāśasya nityatvādbhāvanāśayoḥ||

sahabhāvaprasaṅgaśceda sato nityatā kutaḥ|asatve'bhāvanāśitva prasaṅgopi na saṅgataḥ||yasmādbhāvasya
nāśena na vināśanamiṣyate|naśyan bhāvo'parāpekṣa

iti tajjñāpanāya sā||avasthā'heturuktāsyā bhedamāropya cetasā||na bhāvo bhūto bhūtrāntarātbhartsanabhāgī
bhāvyate|tathābhūtasyaiva svayaṃbhūterityaparāpekṣadharmapratiṣedhārthaṃ tattsvabhāvajñāpanenārthāntarameva
dharmiṇaṃ cetasā vibhajya tanmātrajijñāsāyāṃ svabhāva eva tathocyate|

tadetanmandabuddhayaḥ kvacittathā darśanāyopamātravipralabdhanāśaṃ guṇaṃ tasya bhāvamāropya
sahetukamahetukaṃ vā'pratiṣṭhitaṃ taddvayābhāvacintayātmānamākalayanti|svato-

-pi bhāve'bhāvasya vikalpaścedayaṃ samaḥ|na tasya kiñcadbhavati na bhavatyeva kevalami|| tyādina
bhāvo bhavatī tyādi nyāyanāthasya subhāṣitamukhopyapāpīyasā prabandhenākāla-

ku=ṭipaṭalenebāndhakāraprakhyaṃ dhānyaṃ dhī (vanepi vī) vivarddhayatyayamityanamanalamanalasavicāre
vacanacarcayā| na ca pramāṇābhābo'ntyakṣaṇadarśināṃ niścayā

t sāvadhitve notpattereva śakalavalayavilokane vilokro na ghaṭamālokayati| na hi yo yatra kāle
nāsti sa tatra dṛśyate| deśāntara ivānyadeśani-

-veśitadravyam| vyavahārarītiramaṇīyaśaraṇiranupalabdhirūpavisadṛśadaśāsya svabhāvabhābanābhaṇitaiva
bhūriśaḥ| kārakahetuvyūhavyastyā vikhyāpitamanapekṣatvaṃ jñāpa-

-kāpekṣayā sāpekṣamevedaṃ| tatkiṃ bravīti vicārakavṛddhaḥ| raṇḍākaraṇḍapiṇḍitatantubhyaḥ kuvindanandakarapaṭṭha-
sitātānavitānāvasthā sthavīyāṃsaṃ bhedamā-vibhrato'nubhūyagte paṭādivyapadeśaviṣayāḥ
prāva (ra) ṇādikriyāviśeṣaśālino yadavasthāṃ dravyavṛddhiprāgalbhyagarvvaguravo
gaṇyante pareṇa|rūpādiśaktibhedānāmanākṣepeṇa vartate|

tatsamānaphalā'hetu vyavacchede ghaṭaśrutiḥ||bandhanādikriyānibanthano hi dhvanistanturiti tatsamudāyaviśeṣaṃ
sampādya prāvarādyarthaṃ sāmarthyamatathāvidhasamudāyāntaravyavacchedena
sa-

-marthanīyamarthanavaiḥ paṭa iti prakaṭitaḥ śabdaḥ|taistantubhiriyaṃ śāṭīnyuttaraṃ kāryamucyatetantusaṃskārasaṃbhūtaṃ
naikakālaṃ kathaṃcana|kāraṇāropataḥ kaścit, ekāpoddhārato'pivātantvākhyāṃ
vartayetkārye darśayan nāśrayaṃ śrṛteḥ|tantukāryo hi paṭa eva, tadānīṃ na tantavaḥ
tantupratyayastu kāraṇasvarūpāropataḥ pūrvasmaraṇa-

-sāpekṣatvāt| ekaikāpohane vā lakṣyaikaikāpohe paṭī nāmāparo'sti tadevaṃ kāliko viśeṣaḥ samastavastustomaviṣayo
viśeṣato'nyatve kathanīyaḥ|

kathamanyathā pratyabhijñāpadaikatvasiddhau tena tūṣṇīkṛtametat, api ca tantuvināśa sāmānyatastantuvirahasvabhāvo
vā syādityādivicāravaśena ca kalitaḥ

vināśyasvarūpāsvarūpa kāraṇākāraṇatvameva bādhakaṃ sakalakalākalāpaprāptapradārthasārthasya
sarvadā vināśanāmapadārthāntaraprādurbhāvabhāṣaṇe-

-bibhyata iva vināśapūrvakālapratijñāsamaparaparyālocanayā'pratinivṛttaṃ manyamānena uktameva
kāṣṭhaṃ kāsmānnadṛśyata ityādi padārthāntarasyābhāvasaṃjñākaraṇaṃ vā,

lokavyavahārasammatyā vā, pramāṇapravṛtyā vā, maheśvarasamīhāhetuprahitaprabhāvādvā, ātmecchānucaratvādvā
bhāvānāṃ bhāvānāṃ bhartsitaṃ sarvatra ca sudarśanaḥ samādhiriti kimayaṃ caurārcanamiva
pracapalapadaspandasamandarpyamapasarpya| ‘tatkālasatvaṃ cettarhi tadabhāvo jāta
ityādi bhāṣayā, tasmāt|ahetutvādvināśasya svabhāvādanubandhitā|sāpekṣāṇāṃ hi bhāvānāṃ nāvaśyambhāvinekṣyate||bāhulyepihi
taddhetorbhavetkvacidasambhavaḥ|yadyapi ca kṣaṇāni vināśakāraṇakāraṇāni
santi, teṣāmapi svapratyayādhīnasannidhitvānnāvaśyaṃ sannidhānamiti mahī-

-madhīdhārādiṣu kaścinna vinaśyedapi niyamānavadhāraṇameva hi vyabhicāracamatkāraścetasi vicāracakrasya|
ata evāha-etena vyabhicāritvamuktaṃ kāryāvyavasthiteḥ||sarveṣāṃ nāśahetūnāṃ

hetusannāśavādinām||tasmānnidhanavivandhanacaṇḍadaṇḍābhighātāgnisaṃyogāditaḥ samanantarabhagavatakapālāṅgārādivisadṛśavikāravīkṣaṇavelāyāmapi
ghaṭakāṣṭhādi-

kaṃ vastu svabhāvata eva vinaśvaramutpannamiti na dṛśyate tadvastu aṃta eva vinaśvaratvarūpasya
bināśasya vyāpakatvaṃ kṛtakatvaṃ pratyanapekṣatvādhruvabhāvitvena pratipādi

-tam| tasmāt|bhavatyeva svabhāvataḥ|yatra nāma bhavatyasmāt anyatrāpi svabhāvataḥ|soyaṃ bhavan
kvaciddraṣṭo'napekṣatvāt svabhāvata eva bhavati tathānyatrāpi svabhāva-

-viśeṣābhāvāt| iti vyāpakatvamuktamasyānyathākāramutthāpya dūṣayato na svahṛdayasyāpi paritoṣaḥ|astu
tarhi dhruvabhāvitvaṃ vyāpakatvamiti cet na atādātmyādatatkāra-

ṇatvāccetyādi, tādātmyaṃ tadekakāraṇasambhavaśca pratipādyate sma samanantarameva, na vā bhāvatvādabhāvo
na kriyata iti kaścidāha| kiṃ tarhi prasajyaparyudāsovā'bhāva i-

-tyābālamālāpaḥ kartavyaścābhāvaḥ kataro'stu na tāvatprasajyaḥ kriyāpadena tatra nañaḥ sambandhāt
kriyāpratiṣedhamātratvamekapramāṇavyāpārapratyayajñātatvādavidyāvaśena parāpekṣapratyanīkākāratvaṃ
bhāvaparihārasvabhāvatvañca(jñānamiśrayati) jñānaśrīmiśratrāti kalpanā| siddhasyāsiddhaṃ
vā pāratantryaṃ sambaṃdho rūpāśleṣaḥ tathā'paropi na pāramārthikaḥ

iti sambaṃdhaparīkṣāyāṃ khyāpitam| tena śeṣaprabandho vidhi eva dhīvidhūta iti tadaparaprabandhavidhūtaye
yatāmahe| pratyabhijñākeśakuśakardalakāṇḍaprabhṛtau padārthe pradīpavadvi

cchinnapunaḥ prarūḍhe samapauḍhakatve'pi ghaṭasphaṭikapratyabhijñayā na bhidyate sambandhabhāvatvāt|
samasvabhāvatvamasiddhamavabuddhaṃ viruddhadharmāsaṃsṛṣṭaviṣayatvena ghaṭasphaṭikaku-

-ṇḍakuṇḍalamaṇḍalamaṇḍanānusandhitvāndhānapi yo'dhikatvāt baddhvā pracyuta viracāyīrti cet,
na-pratyabhijñā sāmathyametat| siddhā vāśrayato'nyo'nyasaṃśrayadoṣo

na doṣasahasreṇāpi saśakyaḥ saṃkocayituṃ pramāṇāntarañca śatamāsitvā'pi samāḥ samārthona kaścana
prapañcayituṃ kṣaṇabharṅgaṃ saṅgatamānanā nivedi-

-taiva| na ca pramāṇanivṛttāvapi viprakṛṣṭaviṣaye tadbhāvavibhāvanā prabhuḥ prekṣaḥ|abhinnavedanasyaikyaṃ
yannaivaṃ tadvibhedavat|siddhayedasādhanatve'sya na si-

-ddhaṃ bhedasādhanam|bhinnābhaḥ sitaduḥkhādirabhinno buddhivedane|abhinnābhe vibhinne cedbhedābhedau
kimāśrayau|tiraskṛtānāṃ paṭunāpyekadā'bhedadarśanāt|pravāhe cittacaittānāṃ siddhā
bhedavyavasthitiḥ||iti ācāryavacanamavahartuṃ prabandhāntareṇa na śakyam, svaragītaphalocchvāsamaprāpta
prāpyatesādhugītaṃ suṣṭugītaṃ labdhaṃ

gītasya te phalam|goputrā iva gāyanti sāmo dātumayaiḥ svaraiḥ||etenaitadapi piṣṭamaniṣṭam vivādādhyāsito
bhāvaḥ kālabhedepi na bhidyate| viruddhadharmāsaṃsṛṣṭatvāt yo yadbhedepi viruddhadharmāsaṃsṛṣṭo
nāsau tadbhedepi bhidyate| yathā pratisandhiparamāṇubhedepyekaḥ paramāṇustathā
cāyaṃ vivādādhyāsito bhāvastamātkālabhede'pi na bhidyate iti| atra vyāptau na kaścidapi
vipratipadyeta| pakṣadharmatā te prasādhitaiveti sthiratā'sthiratā bhāvārnām| tadanantaraprakaraṇanihatapakṣadha

rmatā siddhitvādasādhanamasādhanīyam| tadevaṃ sattvaṃ prāgabhāvapradhvaṃsābhāvamadhyamadhyāsīnasya
bhāvasyāntarālabhede nisatvamavagamayitumalamutkalitānukūlaprasaṅga-

-tadviparyaparyavasitasapakṣatve kvacidbījādau darśitasvasādhyapratibandhamiti prabandhena prasādhitaṃ
sādhīyaḥ sudhībhiravadhāryamiti sthitam| pūrvasarvanyāyasanyāsamāśri-

-tya laghuparalaṅghana jaṃghālahetuhatiṃ prahiṇumaḥ| yadyasya yatravyavaharaṇakāraṇamapasaraṇaparācīnatayā
cintitaṃ tatra tasya vyavaharaṇakāraṇajananīyaṃ nī-

-latā vyavaharaṇakāraṇanīli| bhavati tadvayavaharaṇavat| nīraje pūrvāparakālayaurapikaraṇākaraṇaviruddhadharmākhyānau
bījabhede vyavaharaṇakāraṇa

mapasaraṇaramaṇatvena mataḥ, tadatra karaṇākaraṇaṃ nāsiddhayā grastamadhyakṣaprekṣitatvāt, viruddhatā
viśeṣagaṇapi pramathitapradūṣaṇagaṇaṃ prācīnapragalbhapraba-

-ndhatvena nāpyanaikāntikatvaṃ antikamasya gantuṃ santanoti sāmarthyam| anyavyatirekapratyākalanayā
hi kāraṇatvaṃ kiñcidapi pratiparyālocanīyamu

pāyāntarātarkaṇāt| ayameva bhedo bheda heturvvā yaduta viruddhadharmādhyāsastasya janananibandhanañca
sāmagrīlakṣaṇakāraṇasājātyavijātyaparyava sitau bheda iti abhidadhānena cācāryacaraṇena
pratidarśanaṃ darśitadikkālādiguṇadravyavyāyāvyayādibhedavyavahārahetuhastakatvāt
nyastau viruddhadharmādhyāso vastusvabhāvanānātve nibandhanasamastavādivyāptyavyāptiprasarānākrāntapauruṣasato'yamevabheda
i-

-ti vyavasthāne sthirastadvyavaharaṇeṃ kāraṇaṃkalpanāropitadharmāṇāmapi bhedo viruddhadharmādhyāsalakṣaṇa
evetyavyāptirasambhāvinī, nacobhedepi vimṛśyate kvā-

-pi viruddhadharmādhyāsa ityativyāptivyastirasti virodhabodho bahudhā bahuṣviti na sambhavaviparyayo
hṛdi dheyaḥ| na ca viruddhadharmadvayabhedānupapattistatrāpi nityasa-

-māṃ jātirītyā viruddhau padārtho vyudasya nānyo dharmonāma kintarhi dharmāntarapratikṣepā''kṣepābhyāṃ
dharmmadharmmivyapadeśepi na vastubhedastenānavasthā

na manasi niveśyā yathākalpanamasya sambhavāt|yatpunaruktam-bhedo hi virodhaṃ vyabhicarati,
na virodhau bhedamiti tatpāramārthikāpāramārthikabhedabha-

ṇyābhāṣitaṃ viruddhatāhetoḥ savidhasambandhanibandhasambandhāvyāptisiddhau hi sapakṣe pakṣapātī
viruddho nopalabdhaḥ bhedavyavahārajñāpakahetuśca prati

bhāsa bhedaḥ| dvitoyopi prayogaḥ-sa evāyamiti parāmarśaḥ so'sadṛśaparāvṛttapadārthadhyavasānavyāpāraḥ,
yathā keśapāśe cchinnodbhinne sa evāyamiti parāmarśasya vivādapade ghaṭādau atyantasadṛśe
sa evāyamiti mandasādṛśye sa iveti prakaraṇavaśāt atyantasādṛśya-

-mihopāttaṃ jātyekatve dīpādau pratyabhijñeti vadatā'tadvyāvṛttiviṣayā syātprakāśitā, yadyatītena
saha vartamānasya ekatvaṃ nāsti kartha citpūrva paścāddṛṣṭārtha kriyā bhavati| na| yathā
ghaṭamekaṃ vighaṭaghaṭāṅkurāropaṇe prekṣate yathā puradhāraṇaṃ tatheva pūrvānurodhe'asambhave
yataḥ bhaviṣyati tādṛśārthakriyā taccekārthakriyākaraṇādekatvantu tadakārivyavacchedalakṣaṇaṃ
sāmvṛtamiṣyata eva tena kṣaṇabhaṅgo ghaṭādīnāṃ dharmastenaiva sādhanahetubhirityapakṛtam|
ekamiti hi vyapadeśavikalpāstadarthasāmarthyamā-

-treṇa samaṅgīsajātayo na punarartharadritasāmānyadyarthasāmānyadyarthaviṣayā vyapadeśavikalpāḥ
prekṣāvadbhirādriyante tatastādṛgarthakriyākāritayaikatvaṃ pratyabhijñānaviṣayaḥ tasmādyā

pratyabhijñā sā tadarthakriyākārivyāvṛtta sadṛśārthakriyāsamarthaviṣayāḥ yathā ghaṭānayane'pi
itarābhiprāyeṇa anyamānayeti niyoge ghaṭāntarānayane punaḥ-

-sa evānīta iti pratyabhijñā| pratyabhijñā ceyaṃ sa evāyaṃ ghaṭa iti ājanmanaḥ praṇāśāvadhipratibhāsaprasavaprasaṅgaḥ,
pratikṣaṇaṃ kṣaṇabhaṅge sati bhāvasya bhavedata-

-viparyaye bādhakaṃ asti ca pratibhāsaḥ prāgabhāvapradhvaṃsābhāvayormadhyārūḍhasya vastutaḥ
pūrvāparakālakalatātikrāntaḥ| saḥ krāntaniścayo nikhilavastu

sujanānubhavabhūmiḥ| ataeva sthavīyasi svabhāve bhāvānāṃ kālaniyamau'pi siddhaḥ| atadrūparāvṛttiviṣayastvekatvādhyavasāyonāvasthābhāvamākarṣati
pratyayabhijñā

tantu sāṃvṛtaikatvaṃ vyavahārayati| paravyāmohāpanayanena yathādṛśyānupalabdhibalimahilāgopālādigamye'pi
pratiṣedhe śaṅkayaṃ lakṣyīkṛtya vyāmohaśuddhatantraṃ

prakṣipyate|“tadatyantavimūḍhārthaṃ āgovālādimasaṃvṛteḥ”iti vacanāt|jhānaṃ tvarthāvabhāsataḥ|taṃ
vyanaktīti kathyeta tadabhāve'pi tatkṛtam||tathā dukūlanīlanalina-

-dalāvalivalimadhyapramadānandimandirakundasindūrārtha valabhīprabhṛtīnāṃ madhyāvasthākhya grāhyākāravedanāvṛtyaikaṃ
pratisaṃdhātārameva bhāṣitaṃ sakṛdatra pratibhātīti pāścātyānuvyavaśāyavaśena
sphuraṇañca pūrvānubhūtasya grāhakākārasya atadrūpaparāvṛttaviṣayaikavimarśavaśena
vyāptyādikañca parikalpitādrūpa

parāvttavastustomākāreṇa kṣaṇakṣīṇatānukūlamilitavinyāseneti na kvāpyaṃśe śaṃśanīyadoṣamanityatāsādhanamava
dhātavyaṃ bhavyabhāvena tathā-vajropalādirapyathaṃḥ

sthiraḥ so'nyānapekṣaṇāt|sakṛtsarvasya janayejjñānāni jagataḥ samam||kramādbhavanti tānyasya
sahakāryupakārataḥ|āhuḥ pratikṣaṇaṃ bhedaṃ sadoṣo'trāpi pūrvavat||

ityādyapi yathā prastāvamapahastitrāsamupanyasanīyam|yatpunarucyate kāladidravyaguṇakarmādikamantareṇa
na kaścit vyapadeśastaṃ cāntareṇa na vacanaṃ tasmādvacanādeva kāladikamastīti kṣaṇikatāsiddhiriti,
tadapi nirasyate, kālaḥ parāparavyatikarayaugapadyāyaugapadyacirakṣiprapatyayaliṅgaḥ
teṣāṃ viṣayeṣu

pūrvapratyayavilakṣaṇānāmutṣattāvanyanimittāsaṃbhavāt| yadatra nimittaṃ sa kālaḥ yatraivāparapratyayodigapekṣayā
tatraivaparapratyayaḥ kālakṛtaḥ ya-

-trai va ca parapratyayo digapekṣayā tatraivāparapratyaya kāla kṛta iti vyatikaraḥ śleṣaḥ| yugapadetāni
kṛtāni krameṇa ca etāni kṛtāni| ciraṃ kṛtaṃ kṣipraṃ kṛtamiti na rūpādyatireke
kāle pratyakṣāpravṛttaḥ mandatā hi niṣpatteḥ kāraṇakrameṇa virodhaḥ, kramopi bhāvābhāvādeva
bhāvasya na kālaḥ rāṃhoḥ śira itivat, punara-

-bhāvasyāyaṃ kāla iti vyapadeśaḥ-‘dṛṣṭatā'tītakālatvaṃ dṛśyatā vartamānatābhāvitā dṛśyamāṇārcāmiti
vyavasthitiḥ’|rūpamapi cakṣurvijñānajanakatvena evaṃ śa-

-bdādikamapi sve svendriyanidānadarśananibandhanatvena vedyam| dravyavyavasthāpi tatsamudāyasādhyaphalāhetuvyavacchedena
darśitaiveti na tadāsti vyavaharaṇaṃ na yat pakṣe tad anityānubandhīti|udayananirākaraṇe
vādarahasye vyatirekārthabhāvārdinyāyanirṇayo dvitīyaḥ|

